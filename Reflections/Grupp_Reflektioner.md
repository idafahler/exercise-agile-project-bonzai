# Gruppreflektioner

Svara på var och en av frågorna nedan som grupp. MINST 100 tecken per fråga.

## Frågor

### Inledning

#### Sammanfatta projektets syfte, samt era gemensamma mål

Projektets syfte: Skapa en webbplats med 3 sidor enligt önskemål från Bonz.ai. Sidorna skulle innehålla önskade bilder och text. Designen skulle vara responsiv och den skulle också ha färger och font enligt deras brandingprofil. Syftet med projektet handlade också om att samarbeta i grupp genom agilt arbetssätt för att tillsammans skapa webbplatsen. 
Gemensamma mål: Vi har varje sprint satt upp ett sprintmål. Första sprinten hade vi målet att göra klart första sidan så vi hade något att visa upp för produktägare direkt. Andra sprinten så hade vi som mål att bli klara med allt innehåll på sidorna. Tredje sprinten hade vi som mål att färdigställa styling och responsiv design. Men även finslipa koden för att se till att den är enkel att underhålla.
Allmänt har vi haft som mål i gruppen under hela projektets gång att ha ett bra samarbete och kommunikation för att arbetet ska flyta på, så bra som möjligt.



#### Hur upplevde teamet projektet initialt?

Till en början upplevdes projektet som komplext och många krav som skulle uppfyllas. Men efter att ha landat i gruppen, haft sprint planning möte där vi estimerat och delat upp projektet i items kändes det enklare att ta sig an.

### Planering och genomförande

#### Beskriv hur ni inom teamet planerade projektet initialt

Vi har arbetat efter sprints där vi har utgått efter vår planering av tasks och estimat. Vi har delat upp poängen så lika som möjligt för att alla ska få lika mycket arbete att göra. Vi har haft ett nära samarbete i gruppen och hjälpt varandra när det behövts. Vid förändringar i projektet har vi alla samlats för att diskutera vägen framåt.  
Vi planerade initialt under sprintplanerings mötet. Där hade vi tid till att skapa produktbackloggen och user stories i kanban tavlan. Vi skapade även acceptanskriterier och satte definitionen av klar. Därefter spelade vi planning poker för att tillsammans estimera tasks. När vi gjorde det prioriterade vi de viktigaste först och delade upp poängen jämlikt mellan varje gruppmedlem. 


#### Vilka steg har teamet tagit för att utveckla applikationen?

Vi har arbetat efter sprints där vi har gått efter vår planering där vi skapat user stories, tasks och satt estimering. Vi har delat upp poängen så lika som möjligt så att alla ska få lika mycket arbete att göra. Vi har haft ett nära samarbete i gruppen och hjälpt varandra när det behövts. Vid ändrade krav från produktägare gällande projektet har vi alla samlats för att diskutera vägen framåt. Då prioriterade vi om tasks och anpassade oss snabbt efter förändringarna.
Vi har använt oss av separata branches för varje task vilket också underlättat det agila arbetet och versionshantering. Vi har i gruppen tagit stöd av ceremonier som sprint planning, daily standup möten, sprint reviews och sprint retrospective. Vi har arbetat aktivt med Kanban tavlan varje dag där vi hade WIP limit på tasks som var “in progress”. Det underlättade arbetet eftersom man enkelt kunde få en överblick över vad ens grupp gjorde utan att behöva fråga, vilket även gjorde arbetet mer effektivt. 
Vi har också arbetat under sprinten efter vårt uppsatta sprint mål för att se till att vi vid projektets slut har uppnått produkt målet, vilket var en färdig produkt enligt anvisningarna från produktägare. 


### Teamets utmaningar och lösningar

#### Vika var de största utmaningarna för teamet?

En av utmaningarna var Github Projects samt skapa individuella branches för varje task. Det var nytt för alla i gruppen och tog därför en stund att förstå sig på. Största utmaningen i gruppen har varit att arbeta tillsammans på koden, framförallt genom Git och verktygen där. Det har varit konflikter och sammanfogningar av koden som tagit mycket tid eftersom vi behövt hjälpa varandra.

#### Hur löste eller hanterade teamet dessa utmaningar?

Efter kommunikation och att samarbeta med problemen gick det att lösa. Med tiden blev det också enklare eftersom man förstod sig på det bättre och sett det innan. Det var inte en direkt lösning utan genom samarbete och övning blev det enklare för att allas kunskap blev bättre.

#### Vilka kompromisser inom teamet har ni gjort under projektets gång?

I början av projektet när vi skulle göra planeringen och estimera tasks med hjälp av planning poker kunde det bli delade meningar kring vilket estimat som var korrekt. Men detta löstes enkelt genom att den eller dem med avstickande poäng fick diskutera varför de valde sitt estimat. Därefter kom man oftast till en lösning eftersom man fick höra andras synpunkter och man fick ett annat perspektiv. Skulle det vara så att vi fastnade trots detta så gick vi efter majoriteten. Var det två som var eniga trots vidare diskussion så var det deras röst som gick igenom. 
Annars eftersom arbetet var bra uppdelat och separerat kunde man själv göra val. Vi delade upp tasks baserat på estimering, så att alla fick någorlunda mycket estimerings poäng var. Men ibland var det så att någon behövde hjälp med sin task, då har vi sett till att hjälpas åt och se vad vi kan göra för kompromisser för att se till att det blir klart.


### Teamets reflektion och utvärdering

#### Vad lärde sig gruppen inom projektet?

Vi har fått ökade kunskaper inom Git och Github efter att ha arbetat med det kontinuerligt varje dag. Vi har lärt oss hur man strukturerar upp en sida, genom att använda semantiskt korrekta element. Vilket är viktigt för både sökmotorer men framförallt tillgänglighet. Även responsiv design har vi blivit bättre på och fått mycket mer kunskap om. JavaScript var även en del av uppgiften vi inte hade så mycket tidigare erfarenhet av och hur det fungerar tillsammans med webbdesign. Men nu har vi en mycket bättre förståelse. Vi har lärt oss att arbeta agilt och hur ceremonierna fungerar efter att ha genomfört dem under 3 separata sprintar. Vi har även lärt oss att arbeta utefter uppsatta krav från produktägare, exempelvis att innehåll inte får överstiga 1240 px. 

#### Hur kan gruppen förbättra sitt samarbete framöver?

Vi hade kunnat kommunicera bättre och tydligare i början. På så sätt att man i början hade satt upp tydliga regler alla är med på exempelvis hur man arbetar med Git, branches och allmänt struktur eller namngivning i koden. Hade man satt tydliga regler för hur vi vill bygga hade det varit enklare att samarbeta, framförallt i koden. 
